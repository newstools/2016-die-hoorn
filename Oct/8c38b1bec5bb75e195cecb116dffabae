Lodewyk Jonck met die twee stukke olifanttand van saam sowat 1,5 m wat in sy tuin in Oewersig op Oudtshoorn gevind is terwyl n gat vir n swembad gegrawe is. Op die inlas is n deursnit van die olifanttand waarvan n gedeelte weggesaag is. Hoewel dit aan die buitekant al verrot en verkrummel was, het die ivoor aan die binnekant wat ontbloot is, nog in n goeie toestand gelyk. Foto s: Stefan Skapie GoosenDeur Stefan Skapie Goosen N BAIE, baie seldsame vonds is op Dinsdag, 18 Oktober, in die tuin van Lodewyk en Nadia Jonck in Oewersig op Oudtshoorn ontbloot terwyl hulle n gat vir n swembad in hul tuin laat grawe het. Die kontrakteur wat die gat ge-grawe het, het in die finale fase van die uitgrawing op n ou olifanttand, wat in twee stukke was, afgekom, s Lodewyk. Hy was besig om die fondasie vir die trappies te grawe toe hy op die olifanttand afkom. Ons was baie verbaas, want dit is nie elke dag dat n mens op so iets afkom nie, vertel hy. Lodewyk s hy en Nadia sal graag wil weet presies hoe oud die tand is en hoe op aarde dit daar beland het. Hulle het reeds navraag by CapeNature oor die tand gedoen, maar tot dusver is die inligting baie skraps. Nadia s CapeNature skat die tand kan 200 tot 300 jaar oud wees, maar is nie seker nie. Dit kan wees dat n olifant daar gevrek het, maar dit kan ook lank gelede deur smokkelaars daar begrawe gewees het. In daardie jare was dit nog wettig om in besit te wees van n olifanttand, en dus maak dit nie veel sin nie, het sy ges . Volgens haar toon navorsing dat die smokkel in ivoor eers in 1989 onwettig verklaar is. Dit wil voorkom of iemand al voorheen hier gegrawe het omdat daar byna geen klippe uit die gat gekom het nie. Lodewyk s as hulle mag, sal hulle die tand graag wil hou. Dit is immers iets besonders en uniek. Volgens Johan Huisamen van CapeNature op Oudtshoorn het olifante wel eeue gelede in die omgewing van Oudtshoorn voorgekom. Dit is juis hoe die Olifantsrivier wat by Oudtshoorn verbyvloei, sy naam gekry het. Daar is bewyse dat olifante voorheen in die gebied voorgekom het, soos n tand wat jare gelede by Hazenjacht, 20 km oos van Oudtshoorn en n kilometer van die Olifantsrivier, gevind is, s Huisamen. Die tand waarna Huisamen verwys, is in die CP Nel Museum op Oudtshoorn te sien en is na raming 200 tot 300 jaar oud. Datering van die tand wat in die Joncks se tuin gevind is, sal baie moeilik wees sonder om n monster daarvan weg te stuur vir koolstofdatering, s hy. Daar is ook n verwysing na n olifanttand van vyf voet in n eksemplaar van die Oudtshoorn Courant van 7 Maart 1912. In di uitgawe verskyn n brief waarvolgens so n tand deur werkers van n JSF Brink van Calitzdorp opgegrawe is. Brink vertel in die berig di tand is 20 voet onder die grond op sy plaas langs die Huisrivier gevind. Die tand is kort nadat dit gevind is, aan die museum van die Marist Brothers College op Uitenhage geskenk. Verdere verwysings na grootpote in die Klein Karoo verskyn in n verslag wat in Februarie 2002 deur die Universiteit van Port Elizabeth saamgestel is oor olifantbewaring en -bestuur in die Oos-Kaap. Luidens di verslag het olifante tussen Humansdorp en Swellendam beweeg. Dit lui onder meer: Daar is gedurende die 17de, 18de en 19de eeu olifante in kusdele soos Mosselbaai, George, Knysna, Plettenbergbaai en Humansdorp opgemerk. Daar is ook na hul teenwoordigheid in die Klein Karoo in 1689 verwys asook na n olifantvoetpad wat deur die Attakwaskloof gelei het. Bewyse om dit te staaf is gegee met die opgrawe van n hele aantal olifanttande in die Oudtshoorn-distrik. Die verwysing na 1689 word ook gestaaf deur n skrywe van ene Isak Schrijver in sy dagboek &#8211; die eerste wit man volgens Alta le Roux van Le Roux Dorpshuis wat deur hierdie omgewing gereis het. In Schrijver se dagboek van daardie jaar vertel hy van sy tog uit wat nou as Mosselbaai bekend staan, oor die Attakwaskloof met die olifantvoetpad langs , vertel Le Roux. Dit is ook Schrijver wat aan die Olifantsrivier sy naam gegee het weens sy waarnemings van die gebied, s sy. Die Jonck-gesin nooi enigiemand wat hulle kan help met verdere inligting om hulle te nader, maar s van verder opgrawings om moontlik nog reste van die olifant te vind is daar geen sprake nie.&nbsp;