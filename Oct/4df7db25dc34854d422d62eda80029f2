By die pastorie van die NG Moedergemeente in Hoogstraat op Oudts hoorn is n palisade-veiligheidsheining op so n manier aangebring dat dit soos op die foto gesien kan word taamlik onopvallend is. Die pali-sadeheining is n meter of twee van die outydse traliewerk aangebring en swart geverf dat dit minder opvallend is.Wanneer dit kom by die sekuriteit van jou huis, het navorsing onlangs aangetoon dat jy baie veiliger agter n deursigtige heining is as agter n soliede muur. Die kanse dat iemand tot jou hulp kan kom is baie beter indien jou eiendom vanaf die straat en omliggende eiendomme sigbaar is. Indien jy beplan om jou eiendom met n heining te beveilig, moet jy planne daarvoor by die plaaslike munispaliteit indien. Of dit gebou gaan word, n houtheining, palisade of vibrocrete is, sal jy die nodige toestemming daarvoor moet kry. Geen heining mag ho r as twee meter wees nie en enige versterking soos hakkies-draad, ge lektrifiseerde drade of spikes moet bokant die vereiste twee meter wees. Indien u eiendom ouer as 60 jaar is, sal u aansoek deur die munisipaliteit verwys word na die Erfenis Permit-komitee wat elke 14 dae planne goedkeur al dan nie. Oudtshoorn is bekend vir sy pragtige sandsteen- en ander erfenisgeboue. Dit is een van ons vernaamste toeriste trekpleisters. Waarom sal ons hulle agter ho mure wegsteek? Selfs ons moderne, goed-ontwerpte geboue stuur n boodskap van verwelkoming uit aan die besoeker as hulle nie agter mure wegkruip nie. Daar is baie aantreklike en praktiese veiligheidsheinings op die mark om elke sak te pas. Doen gerus n bietjie navorsing en ry deur die dorp om voorbeelde van aantreklike, praktiese, maar deursigtige heinings te sien. Ons foto van die pragtige pastorie van die NG Moedergemeente in Hoogstraat dien as n uitstekende voorbeeld van n veiligheidsheining wat nie sigbaar is nie, maar nogtans doel treffend is.&nbsp;