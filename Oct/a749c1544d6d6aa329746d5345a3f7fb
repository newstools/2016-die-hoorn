Deur Higgo Jacobs N drie dae in die saal was Yolande de Villiers van Oudtshoorn en haar maat, Niel Ungerer Dinsdagaand die voorlo pers in die gemengde afdeling van die Cape Pioneer Trek Multiskof-bergfietsren wat Sondag in Mosselbaai begin het. Ungerer en De Villiers het Sondag in die proloog by Mosselbaai reeds n gerieflike voorsprong van 1:40 opgebou teen verlede jaar se wenners in die gemengde afdeling, Kobus en Fienie Barnard, ook van Oudtshoorn. Aan die einde van skof drie van die ren was hul voorsprong net meer as 12 min. Oudtshoorniete kry die fietsryers van-dag te sien wanneer skof vier (94 km) vanaf Van Kervelskool op George by Langenhoven Gimnasium eindig. Vrydagoggend spring die ryers om 07:30 by Gimmies weg vir skof vyf (88 km) en ry oos-waarts na die Kamma-nassieberge en verby die Kammanassiedam. Die roete lei deur n privaatwildreservaat, wat nog nooit voorheen met bergfietse gery is nie. Deelnemers is dus as t ware pioniers! Die sirkelroete lei ook deur Stolsvlakte en eindig weer by Langenhoven Gimnasium. Skof ses Saterdag begin by Chandelier Wildreservaat naby Oudtshoorn. Die roete sluit n gedeelte van die Attakwas Extreme-bergfietsren in. Wildsoorte soos elande, kameelperde en sebras kom in die omgewing van die roete voor. Vanjaar se Cape Pioneer Trek eindig Saterdagoggend voor die Queen s Hotel in Baron van Reedestraat op Oudtshoorn. Daar is genoeg restaurante in die om-trek van waar toe skouers die drama sal kan aanskou as die fietsryers by die wenpaal aankom n ses dae in die saal op n uitmergelende roete van verder as 500km. Oudtshoorniete word genooi om die fietsryers te kom ondersteun.&nbsp; Name (required) Mail (will not be published) (required) Website Your email address will not be published. Required fields are marked * Comment Name * Email * Website