Die pragtige landelike tuin van Alie en Lehana Killian. Foto: Liesel le RouxInwoners en besoekers aan Oudtshoorn kry op Saterdag, 15 Oktober, die kans om sewe van die dorp se interessantste en mooiste tuine te besoek en so ook n bydrae te lewer tot die welsyn van Oudts hoorn se diere. Vir net R50 kan mense die dag enige tyd tussen 11:00 en 16:00 op hul eie tyd die roete na die sewe tuine volg, die tuine geniet, inspirasie en idees kry en sien wat werk. Die roete word gesellig afgesluit in die tuin van Alie en Lehana Killian waar skons en drinkgoed bedien gaan word. Hierdie is n inisiatief van n groep diereliefhebbers van Oudtshoorn om geld in te samel vir Oudts hoorn se diere. Benewens die genot om sewe verskillende tuine, elk met n totaal verskillende aanslag, te beleef, dra mense deur die koop van n kaartjie ook by tot die welstand van Oudtshoorn se diere in nood, s Lehana, een van die diereliefhebbers betrokke by die projek. Die adresse van die huise en die roete wat mense kan volg, verskyn op die kaartjie. Al die geld wat met die verkoop van kaartjies ingesamel word, sal direk gaan waar daar diere in nood is. Kaartjies kos slegs R50 per persoon en dit sluit die verversings in. Kaartjies is beskikbaar by Bottega Kunsgalery in die Queen s Hotel Gebou in Baron van Reedestraat (oorkant die Spur). Slegs kontant asb. Vir navrae kontak Alet Coetzer by 072 321 7802 of Marianne Spies by 084 479 2166.&nbsp;Jou tuin is pragtig xxxx on October 13, 2016