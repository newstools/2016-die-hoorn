Dr Willem Burger maak Maandag gereed om n jong witkruisarend wat hy help rehabiliteer het nadat dit gif by n springbokkarkas in die Baviaanskloof ingekry het, los te laat. Op die in las sprei die arend sy vlerke net nadat dit losgelaat is. Links op die inlas is Devey Gli nis ter wat hand bygesit het met die arend se vrylating en regs Burger. Foto s: Schalk le RouxDeur Schalk le Roux N JONG witkruisarend wat gif ingekry het en Saterdagmiddag, 15 Oktober, in n erg verswakte toestand in die Baviaanskloof naby Willowmore aangetref is, is Maandag naby Oudtshoorn weer in die natuur vrygelaat nadat dit deur n plaaslike veearts behandel en versorg is. Devey Glinister van Meerkat Adventures by Oudtshoorn vertel vandeesweek hy het sowat twee weke gelede in die Baviaanskloof op di verswakte witkruisarend afgekom nadat n boer van die omgewing n springbokkarkas met gif uitgeplaas het vir rooikatte en jakkalse wat n plaag in die omgewing is. Die arend het aan die karkas gevreet en was so swak dat hy kwalik kon loop en geensins kon vlieg nie. Sy pote was ineengetrek. Ek het hom gevang en saamgebring Oudtshoorn toe. Volgens Glinister het hy by dr Willem Burger, n veearts van Oudtshoorn wat hom grootliks op die behandeling van wild toespits, kers opgesteek oor hoe hy die arend moet behandel. Ons het hom lewer met geaktiveerde koolstof ingegee om die gif te absorbeer. Glinister het toe die Maandag die arend na Burger gebring vir verdere behandeling. Volgens Burger, wat die arend by sy kliniek aangehou het, het hy voortgegaan met die koolstofbehandeling en ook die arend die nodige vitamiene en ondersteunende behandeling gegee om sy herstel te versnel en hom sterker te maak. Die arend het teen Maandag sodanig herstel dat hy reg was om weer vrygelaat te word. Ons het in oorleg met Theresa van der Westhuizen van CapeNature besluit om die vo l op die plaas De Zeekoe, waar Devey sy meerkattoere aanbied, vry te laat. Glinister, n natuurkenner, s dit is onwettig om gif uit te plaas vir plaagdiere, en dat boere eerder CapeNature moet kontak om hokke vir die plaagdiere uit te sit om hulle te vang vir hervestiging elders. Boere moet in gedagte hou dat as hulle gif uitsit dit ook n gevaar inhou vir onskuldige diere soos in di geval die witkruisarend. Jong witkruisarende is opportunistiese vreters terwyl hulle nog leer jag en sal nie self n springbok vang nie. Hulle speel inderdaad n rol om ander potensi le plaagdiere, soos dassies, se getalle in toom te hou. Burger vertel hy is nou betrokke by die stig-ting van n rehabilitasiesentrum vir die African Wildlife Conservation Foundation. Die visie van die stigting is die bewaring van bedreigde wildsoorte met n bepaalde fokus op nie net bewaring nie, maar ook veeartseny-noodbystand en versorging en die rehabilitasie van beseerde wildsoorte. Volgens Burger is die fokus veral op renosters en roofvo ls.&nbsp;