Die Eden Straatmylreeks het n groot borgskap van die gevestigde mediese skema BestMed ontvang ter ondersteuning van sport en die ge sondheidsvoordele wat dit inhou. N n beskeie begin as deel van die Oudtshoorn Vakansie-atletiekbyeenkoms het die straatmyl gegroei tot n straatmylreeks wat gedurende die Desembervakansie in drie wedlope in drie Suid-Kaapse dorpe, nl Oudtshoorn, Mosselbaai en George, aangebied word. Wat die reeks uitsonderlik maak, is dat elke dorp sy eiesoortige straatmyl aanbied, maar tog deel vorm van die BestMed Eden Straatmylreeks deurdat die Grand Prix-wenner oor al drie byeenkomste bepaal word. Die eerste been van die reeks, die Klein Karoo-straatmyl, word op Oudtshoorn aangebied op Saterdag, 17 Desember in Baron van Reedestraat. Die Vrystaatse Universiteit borg weer die Grand Prix-deel van die reeks. Die mans- en vroue-atleet wat die meeste punte oor die drie bene van die reeks verwerf, wen die groot prys. Die organiseerders nooi soos die vorige jaar die land se top myl- en 1500m-atlete om aan die reeks te kom deelneem. Verlede jaar het vier atlete n droommyl gedurende die reeks gehardloop. Om in te skryf besoek www.edenmiles.co.za.&nbsp;