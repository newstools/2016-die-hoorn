Kunste Onbeperk, aanbieder van die KKNK en Klein Karoo Klassique, het in &#8216;n baie uitdagende jaar goed gevaar. So het die direksievoorsitter, Laetitia van Dyk, Maandagoggend op die algemene jaarvergadering van Kunste Onbeperk in die Seppie Greeff-gebou ges . Dit was &#8216;n jaar waarin die impak van die voortslepende agteruitgang van die Suid-Afrikaanse ekonomie op feesgangers se besteebare inkomste gevoel is en waarin openbare maatskappye afgeskaal het op kommersi le borgskappe. Die branders wat gevolg het op die Aardklop Stigting se onverwagse besluit om die Aardklop Nasionale Kunstefees te kanselleer, het ook op ons strand gebreek en moes heelwat tyd bestee word aan die bestuur van persepsies wat gespruit het uit die negatiewe beriggewing oor die toekoms van Suid Afrikaanse kunstefeeste. Ons inkomste is gelukkig aangevul deur bykomende skenkings van die Het Jan Marais Nasionale Fonds, terwyl substansi le produksies befonds is deur die Dagbreek Trust se nasionale Afrikaanse Toneelinisiatief (NATI). Volgens Van Dyk is dit verblydend dat die Het Jan Marais Nasionale Fonds &#8216;n meerjarige onderneming tot die KKNK gemaak het, dat NATI &#8216;n vyfjaarinisiatief is en dat Naspers se Rubato Trust van 2017 tot 2019 ook die KKNK sal befonds. Van Dyk het in haar verslag die bestuur onder leiding van Rhod Snyman, geluk gewens wat daarin geslaag het om die koste van die verskillende projekte te bestuur en vandaar die positiewe resultaat op jaareinde. Hoewel vanjaar se KKNK twee dae korter was as die vorige jaar was die gemiddelde bywoning as gevolg van die Paasnaweek wat in die middel van die feesperiode geval het, 22% ho r as die vorige jaar, terwyl die gemiddelde aantal kaartjies wat per dag benut is, met 25% gestyg het. Volgens van Dyk sal die 22ste KKNK onthou word as di jaar waarin Uitkampteater gekom het om te bly. Dit is &#8216;n innoverende manier om teater aan te bied. Kort produksies in klein ruimtes, met die kunstenaars as direkte bemarkers van hul kaartijes. Die projek wat in samewerking met die Nederlandse Theaterfestival Boulevard aangepak is, het bewustheid van die KKNK in Nederland verbeter. Gehoorontgwikkeling is volgens Van Dyk bevorder met die beskikbaarstelling van 3 645 gratis kaartjies aan 35 groepe uit die Eden-distrik. Benewens projekte in die plaaslike gemeenskap het Kunste Onbeperk die afgelope jaar ook meer fokus geplaas op die rolspelers in die kunstebedryf, met die aanbieding van persoonlike verryking- en ontwikkelingsprogramme. Oor die Klein Karoo Klassique wat verlede jaar vir die sewende keer aangebied is, is Van Dyk nie bietjie trots nie. Volgens haar is altesaam 3 421 kaartjhies (91% van die beskikbare kapasiteit) benut waarvan 2 900 verkoop is. En danksy substansi le ondersteuning van die Rupert Musiekstigting het die projek &#8216;n surplus getoon. &#8216;n Pakket wat feesgangers toelaat om alle aanbiedings teen &#8216;n verminderde prys by te woon, het aansienlike byval getoon. Ons kry baie goeie terugvoering en daarom is ek baie trots op die projek, het Van Dyk ges . Sy is tydens die vergadering as onafhanklike nie-uitvoerende direkteur herkies terwyl twee nuwe direkteure, Crispen Sonn en Ismail Mahomed, tot die direksie verkies is. Die 23 ste KKNK vind van 8 tot 15 April 2017 plaas. Die programbekendstelling en verering van Onbeperk-wenners vind plaas op Sondag 27 November en kaartjieverkope vir Kliekers open die volgende dag. Volgende jaar se Klein Karoo Klassique vind plaas van 11 tot 13 Augustus 2017. (Berig deur Garnett Wicomb)&nbsp; Name (required) Mail (will not be published) (required) Website Your email address will not be published. Required fields are marked * Comment Name * Email * Website