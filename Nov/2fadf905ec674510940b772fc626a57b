Deur Garnett Wicomb DIE saak teen die Chinese man wat van sameswering om te moor aangekla word, is Dinsdag in die Oudtshoorn Streekhof tot 24 November uitgestel na die slotbeto van die staat en die verdediging. Volgens Daan Dercksen, die beskuldigde &#8211; Gaushun Gao &#8211; se regsverteenwoordiger, is daar geen boustene in die staat se saak om tot n skuldigbevinding te kom nie, en daarom vra hy dat die beskuldigde vrygespreek en ontslaan word. Volgens Dercksen is daar te veel weersprekings in die getuienis van die twee vermeende huurmoordenaars, Eugene Viljoen en Curt-Lee Potts, asook die petroljoggie, Paul Goliath. Dercksen betoog verder dat daar nooit n gesprek tussen die beskuldigde en Viljoen was ten opsigte van die beplande misdaad en R10 000 nie. Viljoen het self getuig dat Gao se oom en sy seun, Ricky, hom gevra het om n werk op Oudtshoorn te gaan doen waarvoor hy R10 000 betaal sal word. Gao was nie deel van die gesprek nie. Viljoen se getuienis in die hof verskil ook hemelsbreed van die verklaring wat hy aan die polisie gegee het. Potts het getuig dat hy eers by die die vulstasie gehoor het van n vrou wat doodgemaak moet word. Volgens hom het hy gedink hulle moet verfwerk of skoonmaakwerk op Oudtshoorn kom doen. Dercksen vra die hof om die versoek van die staat, dat die hof bo redelike twyfel moet bevind dat die beskuldigde en Viljoen saamgesweer het om n moord te pleeg, verwerp moet word. Die staatsaanklaer, adv Michelle Weyers, het betoog dat daar wel genoegsame getuienis voor die hof gebring is wat daarop dui dat die beskuldigde n ooreenkoms met Viljoen, die staat se hoofgetuie, aangegaan het. Volgens haar het die staat sy saak bo redelike twyfel bewys vir skuldigbevinding. Sy het toegegee dat Viljoen aanpassings aan sy verklaring aan die polisie in die hof gemaak het om die waarheid aan die hof voor te hou . Volgens haar het Gao vir Viljoen en Potts gaan wys waar die eienaar van Bagley s Nagklub, Julia Bagley, woon en ook n foto van haar aan hulle verskaf het. Die beskuldigde het alles in sy vermo gedoen dat die misdaad gepleeg moet word. Daar was beslis n sameswering tussen Viljoen en die beskuldigde wat platgeval het as gevolg van die kwessie oor geld. Gao, wat sedert September 2014 in aanhouding is, word daarvan aangekla dat hy twee mans van Pacaltsdorp R10 000 aangebied het om Julia Bagley, te vermoor. Die landdros is Mark van Wyngaardt&nbsp; Name (required) Mail (will not be published) (required) Website Your email address will not be published. Required fields are marked * Comment Name * Email * Website