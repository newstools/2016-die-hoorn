 N SAKEMAN van Oudtshoorn, Ockert Fourie, is op 14 November in die Oudtshoorn Streekhof op drie klagtes van bedrog skuldig bevind wat verband hou met transaksies op die internasionale vrugtemark. Fourie het op die drie klagtes skuldig gepleit. Volgens kapt Louis Visser, woordvoerder van die Oudtshoorn Polisie, het Fourie verskeie bedrae van Euro na rand verwissel en in sy besigheid se rekening by Absa Bank inbetaal terwyl die betaling van die geld nog nie verseker was nie. Absa Bank het gevolglik R4 866 819,98 verloor toe die betaling van die transaksies nie plaasgevind het nie. Fourie het sedert 1997 transaksies op die internasionale vrugtemark bedryf deur vrugte by boere aan te koop en dan dit aan die oorsese mark te verkoop. Visser s die mark het in 2005 ineengestort weens oorverskaffing met die gevolg dat betaling van transaksies teen laer pryse plaasgevind het as die gespekuleerde pryse van die vorige jaar. Fourie het as gevolg hiervan verliese gely en kon nie sy kli nte of Absa Bank terugbetaal nie. Hy is op 9 Desember 2014 in hegtenis geneem en voor die hof gebring. Die saak is deur landdros Mark van Wyngaardt tot 27 Februarie 2017 uitgestel vir vonnisoplegging. Adv Xolile Jonas het namens die staat opgetree en Wenzel Botha namens die Regshulpraad vir Fourie. Die ondersoekbeampte in die saak was kapt Hedi Gerber van die Valke.&nbsp; Name (required) Mail (will not be published) (required) Website Your email address will not be published. Required fields are marked * Comment Name * Email * Website