Deur Stefan Skapie Goosen HIERDIE verregaande en skandelike rassistiese gedrag is gepleeg met die uitsluitlike doel om psigologiese skade te veroorsaak by die senior personeel van n bepaalde rasse- of kul tuurgroep. Dit strek dus verder as slegs haatspraak en vooroordeel, en grens aan kriminaliteit in n gestruktureerde omgewig. So lui n brief wat dr Clifford van Wyk, n psigiater op Oudtshoorn, aan Die Hoorn gestuur het na aanleiding van n insident op Maandag, 7 November, by die SAPD Akademie in Parkweg, Oudtshoorn, net suid van die pad na Calitzdorp. n Saak van crimen injuria word teen n senior beampte van die divisie: menslike hulpbronontwikkeling by die hoofkantoor van die SAPD ondersoek nadat die beampte glo vir kapt Riana Viviers uitgesonder en beledig het. Genl Sandra Malebe-Thema van Pretoria het op die betrokke dag na bewering wit opleidingsbeamptes, wat in siviele drag geklee was, by die akademie voor sowat 450 studente laat opstaan, hulle beledig en onder meer ges julle lyk onooglik . Die studente het na bewering hiervoor gelag en die beamptes uitgejou. Van Wyk skryf verder in sy brief, wat volledig op bladsy 4 verskyn, dat hulle beledig is ten aanskoue van hul studente, wat die psigologiese foltering en skade soveel ernstiger gemaak het. Die skade wat dit inhou vir toe komstige interaksies tussen instrukteurs, senior personeel en studente is volgens my oordeel van geen geringe aard nie. Hierdie ernstige wangedrag van die generaal demonstreer uiterste onverdraagsaamheid op grond van stereotipering en ras, skryf hy. n Opleidingsbeampte, wat uit vrees vir viktimisasie anoniem wil bly, beskryf Malebe-Thema se gedrag as onkonstitusionele rassisme, viktimisasie en diskriminasie . Herhaaldelike navrae van Die Hoorn per telefoon en per e-pos wat aan Malebe-Thema gerig is, was nog onbeantwoord by ons ter perse gaan. Kol Ratsela Tala, bevelvoerder van die Oudtshoorn SAPD Akademie, het tydens n afspraak met Die Hoorn Maandag erken dat hy teenwoordig was tydens die insident, maar dat hy nie in sy persoonlike hoedanigheid kommentaar kan lewer nie. Dit sal onvanpas wees vir my om kommentaar te lewer. Ek kan nie net op bewerings reageer nie. Daar is n prosedure wat gevolg moet word. Eerstens moet n grief by my kantoor ingedien word waarna ons dit verder ondersoek. So ver my kennis strek, is daar tans geen so n grief ingedien nie, het hy ges . Nadat Die Hoorn van bakboord na stuurboord gestuur is om kommentaar by die toepaslike polisiewoordvoerder te verkry, is geen terugvoer teen druktyd ontvang nie. Luidens n verklaring wat wel Vrydag &#8211; nadat die berig reeds in Die Hoorn verskyn het &#8211; deur brig Mashadi Selepe, woordvoerder van die wnde nasionale polisiekommissaris, aan lede van die media uitgereik is, is die departement nie bewus van enige aantygings nie. In die verklaring s Selepe daar is interne polisieprosedures wat polisielede kan volg as hul besware of proble me het. Die beweringe word wel in n ernstige lig beskou en is skadelik vir die senior beampte, betrokke lede en die SAPD se reputasie. Sodra enige verslae of verklarings ontvang word, sal n ondersoek voortgesit word. Die ondersoek sal wel intern geskied ooreenkomstig bestaande voorskrifte, en nie deur die media nie, het Selepe ges . n Navraag oor die vordering van die saak is teen druktyd nie deur Selepe beantwoord nie. n Aantal opleidingsbeamptes het hulle na aanleiding van die voorval na die vakbond Solidariteit gewend. Volgens Renate Barnard, woord voerder van Solidariteit, gaan n amptelike groepgrief by die Polisie ingedien word. Ons gaan ook Maandag n klag by die Menseregtekommissie in Kaapstad indien, en behou die reg voor om ons na die Kommissie vir Versoening, Bemiddeling en Arbitrasie (CCMA) te wend indien daar geen oplossing gevind word met interne ondersoeke nie. Die Hoorn het Riana Viviers se naam in ons berig van verlede week op haar versoek weerhou. Haar naam het egter daarna in ander publikasies verskyn. Barnard van Solidariteit het ook op haar Facebookblad Viviers se naam genoem.&nbsp; Name (required) Mail (will not be published) (required) Website Your email address will not be published. Required fields are marked * Comment Name * Email * Website