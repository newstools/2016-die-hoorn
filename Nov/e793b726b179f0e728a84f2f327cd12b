Deur Garnett Wicomb BORGTOG is Maandag in die Oudtshoorn Landdroshof geweier aan die man wat daarvan aangekla word dat hy Juliana Lingerveld (26) van Smartie Town onlangs verkrag en wreed vermoor het. Die verdagte, Siphamandla Claassen, het getuig dat hy skuldig sal pleit. Die ondersoekbeampte, ao Martin le Roux, het getuig dat die beskuldigde en die oorledene die betrokke aand glo saam by Claassen se huis weg is. Ooggetuies het later gesien hoedat hulle in n woordewisseling was en Claassen die oorledene neergegooi en met n klip in die gesig gekap het. Lingerveld se naakte liggaam is die volgende oggend deur verbygangers langs n muur agter die volstruisslagpale gevind. Een van die getuies het volgens Le Roux na Claassen gegaan en met hom gepraat oor wat gebeur het. Claassen het aan die getuie erken wat hy gedoen het en die gesprek is deur die getuie met sy selfoon opgeneem. Landdros Lorraine Samuels het op versoek van die staat borgtog geweier en die saak vir verdere ondersoek tot 21 Desember uitgestel.&nbsp; Name (required) Mail (will not be published) (required) Website Your email address will not be published. Required fields are marked * Comment Name * Email * Website