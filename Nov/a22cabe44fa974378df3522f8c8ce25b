Deur Garnett Wicomb DIE verhoor van n bejaarde man wat n onbekende man op sy erf doodgeskiet het en van moord aangekla word, is Dinsdag in die Oudtshoorn Streekhof tot 23 November uitgestel. Die beskuldigde, Benjamin Joubert (69), voer aan dat hy uit noodweer opgetree het toe hy op 10 Desember verlede jaar die 19-jarige Raymond Oliphant op sy erf in Parkweg doodgeskiet het. Hy het die betrokke oggend omstreeks 02:00 wakker geword van n geraas op sy erf en opgestaan om ondersoek te gaan instel. Hy het om sy motorhuis gestap, op n los te l getrap, en n skoot afgevuur toe iemand op hom afgestorm het. Drie ander persone het oor n muur gespring en gevlug. Joubert het daarna n buitelig aangeskakel en n man met n wond aan sy kop op die grasperk sien l . Die staat het Maandag sy saak gesluit na die getuienis van n patoloog, dr Mariette Hurst, wat die lykskouing op Oliphant uitgevoer het. Volgens haar het die koe l die oorledene aan die kant van die kop getref wat daarop dui dat hy waarskynlik wou omdraai toe hy die beskuldigde gewaar. Volgens Joubert se regsverteenwoordiger, Christo van der Bergh, is daar geen scenario dat die oorledene weggehardloop het en van agter geskiet is nie. Hy het n regstelling gemaak deur te s dat die beskuldigde nie op sy knie was toe hy die skoot afgevuur het nie, maar wel laer gesak het. Die saak dien voor streeklanddros Mark van Wyngaardt en adv Michelle Weyers is die aanklaer.&nbsp; Name (required) Mail (will not be published) (required) Website Your email address will not be published. Required fields are marked * Comment Name * Email * Website