SWD Krieket is slaggereed vir die groot krieket-aksie wanneer Groep B se westryde vir die Afrika Twintig 20-reeks die naweek op Oudtshoorn plaasvind. Volgens Albertus Kennedy, hoof uitvoerende beampte van SWD Krieket, is daar die afgelope paar weke groot verbeteringe op die Rec-krieketstadion aangebring met die oog op die toernooi. Die tuisspan, SWD, is saam met die verdedigende kampioen, Noordelikes, Kenia en Noord-Kaap in Groep B geloot. n Taai stryd word verwag en die Suid-Kapenaars, wat deur Gurshwin Rabie aangevoer word, sal die beskikbaarheid van Dane Vilas, Dane Paterson en Dane Piedt verwelkom. Noord-Kaap spog met swaargewigte soos Aubrey Swanepoel, Werner Coetsee, Diego Rosier, Mbulelo Budaza en Tumelo Bodibe in sy span, terwyl Aiden Markram en Heinrich Claassen gevaarlike kolwers in die span van Noordelikes is. Kennedy s hy hou styf duim vas dat die weer gaan saamspeel aangesien koue weer vir die Klein Karoo voorspel word. Toegang is gratis en ons nooi almal uit om die krieket te kom ondersteun. Die program vir die naweek is: Vrydag: 09:45 &#8211; Kenia vs Noordelikes; en 13:30 &#8211; SWD vs Noord-Kaap. Saterdag: 09:45 &#8211; Noordelikes vs Noord-Kaap; en 13:30 &#8211; SWD vs Kenia. Sondag: 09:45 &#8211; Noord-Kaap vs Kenia; en 13:30 &#8211; SWD vs Noordelikes.&nbsp;