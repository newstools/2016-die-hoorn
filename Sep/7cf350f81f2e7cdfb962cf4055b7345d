 n Ondersoek is Dinsdagoggend op die toneel waar Raymond Oliphant (18) gesterf het, op versoek van landdros Mark van Wyngaardt gedoen sodat hy n beter begrip van die omgewing waarbinne die gebeure plaasgevind het, kon kry. Op die foto bo van links is landdros Van Wyngaardt, Christo van der Bergh (regsverteenwoordiger van die beskuldigde), adv Michelle Weyers (staatsaanklaer) en ao Martin Pepper van die Oudtshoorn Polisie.Deur Stefan Skapie Goosen DIE bejaarde man van Oudts hoorn wat aangekla word van moord op n tiener op 10 Desember verlede jaar, het Dinsdag in die Oudtshoorn Streekhof skuld ontken op die aanklag teen hom. Benjamin Joubert (67) het in die vroe oggendure van 10 Desember verlede jaar die 18-jarige Raymond Oliphant van Bridgton in sy erf in Parkweg op Oudtshoorn aangetref en op hom geskiet. Oliphant is op die toneel oorlede. In n pleitverklaring wat namens Joubert deur sy regsverteenwoordiger, Christo van der Bergh, aan die hof voorgelees is, ontken Joubert dat hy Oliphant opsetlik doodgeskiet het en dui hy aan dat hy in noodweer opgetree het. Ek voer aan dat hoewel ek die skoot afgevuur het wat die oorledene se dood veroorsaak het, ek geen wederregtelikheid daaromtrent gehad het nie, en dat my opset verskoonbaar was. In die pleitverklaring gee Joubert ook sy weergawe van wat die nag gebeur het. Volgens die verklaring het Joubert in die vroe oggendure wakker geword weens n geluid buite sy huis. Hy het sy vuurwapen geneem en na buite gegaan om ondersoek na die geluide in te stel. Toe hy om sy motorhuis loop, het hy gestruikel by n trappie en opgemerk dat n persoon onbekend aan hom in die donkerte vanaf sy linkerkant op hom afgestorm kom. Volgens die verklaring was die onbekende persoon in daardie stadium tussen 2 en 3 meter van Joubert af. Ek was half op my knie , en het n skoot afgetrek in die rigting van die persoon wat op my afstorm. Die persoon het geval, en het ek daarna bewus geraak van sowat drie ander persone wat oor my grensmuur weggevlug het. Ek het die buiteligte gaan aanskakel, en gevind n onbekende kleurlingman l op die gras met n wond aan sy kop langs die verskuifbare stort. Ek het die SAPD gekontak en is later in hegtenis geneem. Verskeie foto s wat op die toneel geneem is en wat lig werp op die volgorde van gebeure die nag, is Dins dagoggend deur adv Michelle Weyers, die staatsaanklaer, aan die hof oorhandig. n Minderjarige getuie vir die staat het ook die oggend in camera getuig. Volgens Van der Bergh het die getuie wat ook die aand in Joubert se erf was, sy getuienis aan ge pas van wat dit oorspronklik was en is sy weergawe van wat die nag gebeur het, reeds deur die hof verwerp. Van der Bergh s die getuie het aanvanklik getuig hy het Joubert n die skoot dopgehou, maar het later getuig dat hy n fout gemaak het, en dat hy in werklikheid weggehardloop het toe die skoot klap. Op versoek van landdros Mark van Wyngaardt het die hof later die dag n ter plaatse ondersoek gedoen om die omgewing waarbinne die voorval plaasgevind het, beter te verstaan. Die saak is tot vandag uitgestel. Joubert is tans op borgtog met sekere voorwaardes.&nbsp;