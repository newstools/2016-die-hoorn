Deur Garnett Wicomb DIE saak teen twee senior weermagoffisiere wie se aansoek om in n milit re hof verhoor te word, in Junie vanjaar van die hand gewys is, is Maandag in die Oudtshoorn Streekhof vir nuwe verhoordatums uitgestel na die onttrekking van hul regspan. Die staatsaanklaer, adv Michelle Weyers, het die hof meegedeel dat sy verlede Woensdag n e-pos van die prokureursfirma Faure &amp; Faure in die Paarl ontvang het waarin sy van hul onttrek king ingelig word. Clyde Avontuur van Avontuur &amp; Genote het die hof meegedeel dat hy Maandag opdrag ge kry het om die twee beskuldigdes, genl Xolani Mankayi, voormalige bevelvoerder van die Oudtshoorn Infanterieskool, en kol Nkhabu Nthejane, die huidige bevelvoerder, te verdedig. Hy het die hof om uitstel gevra vir die verkryging van afskrifte van die dossiere. Volgens hom kom dit nie neer op vertra gingstaktiek soos wat die staat beweer nie, maar eerder oor koste. Die twee beskuldigdes het tot dusver aansienlike bedrae vir advokate betaal, tussen R20 000 en R25 000 per dag per versky ning. Mankayi en Nthejane word daarvan aangekla dat hulle in Mei verlede jaar soldate in ge pantserde voertuie na die Oudtshoorn Polisiekantoor laat opruk het en glo gedreig het om die kantoor op te blaas. Die saak is voorlopig tot 27 September uitgestel vir die bepaling van nuwe verhoordatums en die hof het gelas dat die twee beskuldigdes op die dag verskoon sal word om koste te bespaar.&nbsp;