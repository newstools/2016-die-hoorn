Deur Garnett Wicomb DIE saak teen n weermagdokter wat glo twee vroulike rekrute seksueel aangerand het, is gister in die Oudtshoorn Landdroshof vir verhoor na die Streekhof oorgeplaas. Dit nadat verto wat tot die Direktoraat van Openbare Vervolging (DOV) gerig was, onsuksesvol was. Die 35-jarige dokter van die Paarl, wat sedert Februarie vanjaar in die siekeboeg van die Infanterieskool op Oudtshoorn werk, het glo by drie geleenthede die vroue van onderskeidelik 21 en 22 jaar in sy spreekkamer betas nadat hy die deure gesluit het. Landdros Lorraine Samuels het die saak verlede Donderdag vir verhoor in die streekhof tot 12 September uitgestel en die beskuildigde se borgtog van R5 000 en borgvoorwaardes verleng. Daarvolgens moet hy drie keer per week by die Oudtshoorn polisiekantoor aanmeld, nie kontak maak met die twee klaagsters nie, nie vroulike pasi nte behandel nie en ook nie Oudtshoorn verlaat sonder die toestemming van die ondersoekbeampte nie.&nbsp;