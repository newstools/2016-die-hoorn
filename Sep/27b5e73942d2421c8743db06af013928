Lara le Roux op haar perd Kanna Kadin in aksie Vrydagmiddag op die roete deur Piet Schoeman se wildkamp buite Oudtshoorn. Foto: Higgo JacobsDeur Higgo Jacobs Lara le Roux, Springbokperderuiter en leerder van Langenhoven Gimnasium, het Saterdag tydens die Oudtshoorn Ford/Berluda Gastehuis Perde-uithourit in Schoemanshoek haar beste tyd nog oor die afstand van 80 km behaal. Haar tyd van 3 uur en 34 minute is ook n nuwe Suid-Afrikaanse baanrekord oor di afstand. Lara was vanjaar as lid van die Springbokspan die algehele wenner van die Fauresmith Uithourit wat van 5 tot 7 Julie plaasgevind het. Sy word tans as die beste junior ruiter in Suid-Afrika beskou. Lara en haar broer, Nico-Meyer, wat self n kranige ruiter is, het tydens die naweek se uithouritte in die pragtige Schoemanshoek prysgeld ter waarde van R11000 gewen. Volgens Nico de Bois, organiseerder van die naweek se uithouritte, was die byeenkoms baie geslaagd. Ondanks die nat en koue weersomstandighede het sewentig ruiters opgedaag, wat meer is as wat ons verwag het. Die rit deur Piet Schoeman se wildkamp het groot byval onder die ruiters gevind, s De Bois. Uitslae in die verskillende kategorie was: Keith Achyn &#8211; wenner liggewig; Lindi Kruger &#8211; wenner standaardgewig; Lara Le Roux &#8211; wenner junior en algehele wenner; en Radie Loubser &#8211; wenner swaargewig.&nbsp;