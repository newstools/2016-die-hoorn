 n Ware Kersverhaal uit die Klein Karoo soos net Oudtshoorn se bobaas-storieverteller, Poem Mooney, dit kan vertel: N TYD van vrede op aarde vir ryk en arm. So het ons Kersfees leer ken. Die Kindjie in die krip, die wyse manne uit die ooste en die herders op Betlehem se veld. n Tyd van goud, wierook en mirre en presente. Kersfees het nie brieke nie, want in stad en platteland het hy aangebreek, tot in die armstes van huisies. Die geur van gemmerkoekies, pynappelbier, kook vleis en dadelpoeding&#8230; En die aanloop tot Kersfees, die geleerdes praat van Adventtyd, maar vir ons voetsoolvolk beteken dit huis- en djaartskoonmaak, jellie-ouker teen die mure &#8211; so al om die portrette heen, en gewaste matte op die dakke&#8230; Kersfees laat my ook dink aan oom At en ant Koekie Snyders van Ratelfontein en die krismis-hampers wat van Prag Brothers uit die Kaap gekom het. Ant Koekie Snyders het alles wat sy in haar huis gehad het by Prag Brothers gekoop. En aan meester David April, beter bekend as Meester Kannetjie. Hy het met sy Raleigh-fiets die hele jaar met hamper-boekies van huis tot huis gery. Elke week of per maand is daar by Meester se ls gekoop, wat dan in die boekies geplak is. Op die manier het jy afbetaal aan die hamper van jou keuse. Meester het bykans 20 jaar so met sy getroue Raleigh-fiets Kersfees-hampers verkoop &#8211; in die dorp tot op Ratelfontein. Ons het een November op n Vrydagmiddag by ant Koekie gekuier toe Meester met n CY-Daihatsu-bakkie met die Krismis-hampers op Ratelfontein aankom. Meester het die dag nie die 12 km met sy Raleigh van die huis af plaas toe en terug gery nie. Die drie gebloude-oorjasmans (met Prag Brothers agterop) het drie groot dose op die agterstoep van die drievertrek afgelaai. Pa het juis die oggend vir ons die storie uit die Bybel van die wyse manne uit die Ooste gelees, wat die geskenke na die stal gebring en by Maria by die krip neergel het. Ek dink nou nog aan ant Koekie se blosende gesig toe sy die bokse in ontvangs geneem het. Maria moes seker so gelyk het toe die vreem des die geskenke aan haar gegee het. Ek het die Daihatsu lank agternagekyk totdat die stof in die verte gaan l het. Maak oop, Ouma, het Norma, ant Koekie se kleindogter aangedring. Maak oop dat ons kan sien wat Ouma die heel jaar aan afbetaal het. Ek het gekyk na die splinternuwe primus, want die is eerste uit die boks gehaal: n Pragtige koper Silent Burner&#8230; en ek het gcdink aan die goud van die wyse manne. Die tweede boks was n hele kos hamper: n Groot pak FG-koffie &#8211; halfgebrande koffiebone, drie boksies Trotters-jellie, twee pakke kerse, n groot blik vyekonfyt, twee blikkies boeliebeef, n hele klompie Black Cat-grondboontjiebotter; twee bottels fish paste, twee bottels Bovril, n blik ham en die ovaalvormige blik pilchards. En dan die pakke dro erte en dro bone en n groot pak Three Trees-tee. Ek kon nie verder kyk na alles in die kos-hamper nie, want ons wou sien wat is in die derde boks. Ek sal ant Koekie se gesig nooit vergeet toe sy die derde boks oopmaak nie. Dit was n volledige dinner service. Die blydskap in haar o het op haar gesig oorgeloop toe sy die pragtige blou borde met die wilgerpatroon vir Ma wys. En toe vertel ant Koekie vir ons die mooiste storie. n Skatryk edelman het net een dogter gehad. Sy was wonderlik mooi met sagte swart o en swart hare soos sy. Sy was sy oogappel. Hy het haar alles gegee wat haar hart kon begeer. Ant Koekie het oor die blou borde gestreel terwyl sy die storie vertel het. Ek het na die prente op die borde gekyk terwyl die storie ontvou het. Die edelman het n baie getroue sekretaris gehad wat nooit n leuen vertel het nie. Sy naam was Tsjang. Tsjang het net in sy werk belang gestel, maar op n dag het hy en die dogter, Koeng Li, mekaar liefgekry. Die edelman het egter n ryk vriend gehad wat met Koeng Li wou trou. Hy wou haar wegneem na sy eie kasteel toe, maar daarvan wou sy nie hoor nie. As straf het haar pa haar in n solderkamer opgesluit. Deur die venster kon sy die meer sien, en die wilgerboom met sy treurende blare. Toe dit lente word, kon sy die vo ls hoor sing en sy was verskeur deur haar verlange om in die mooi tuin te wees. In haar eensaamheid het sy gehuil en treurige gedigte geskryf wat sy in die water gegooi het. Tsjang het net so baie oor Koeng Li getreur. Wanneer hy met sy werk klaar was, het hy langs die meer gaan stap. Op n dag het Koeng Li vir Tsjang langs die meer sien stap en toe dink sy: Maar Tsjang kan my mos help. Sy het n klapperdop in die helfte gesny en van die een helfte n bootjie met n seiltjie van ivoor gemaak. Daarop het sy n boodskap vir hom geskryf en die bootjie op die meer gegooi. Thjang het dit uitgehaal en die boodskap gelees. Toe hy agterkom waar Koeng Li was, het hy haar dadelik gaan haal. Die edelman het hulle gesien en agterna gesit, maar hulle het met n bootjie ontvlug. Hulle is getroud en was baie ge lukkig totdat die edelman se ou vriend agtergekom het waar hulle was. Hy het een nag oor die meer gevaar en die huis met Tsjang en Koeng Li in afgebrand. Hulle siele het twee duifies geword. wat altyd in die bome gehou en rondgevlieg het op al die mooi plekkies wat hulle liefgehad het. As julle na die prentjies op die borde kyk, het ant Koekie vertel terwyl sy n moedswillige traan weggevee het, sal julle die hele storie daarop sien. Ek dink vandag nog aan die storie van Ant Koekie. En ook aan die Vrydagmiddag in November presies 39 jaar gelede: Meester David en die drie manne van Prag Brothers, die drie dose, ant Koekie se goue primus en die dinner service met die storie. Profete het dit als voorspel&#8230; en Meester het deur die jaar die weg van vreugde voorberei&#8230; met sy Raleigh, boekies en se ls.&nbsp;