Al die juweliersware wat oor die naweek by &#8216;n gastehuis op Oudtshoorn gesteel is &#8211; behalwe &#8216;n ring &#8211; is deur die Oudtshoorn Polisie teruggevind. Twee mans is in hegtenis geneem en het albei reeds in die hof verskyn. Hulle kom weer op 29 Desember voor. Volgens kapt Louis Visser, polisiewoordvoerder, het die Huisbraakeenheid reeds Maandagmiddag &#8216;n verdagte vasgetrek met van die gesteelde eiendom in sy besit. &#8220;Gedurende die loop van die volgende twee dae is die res van die eiendom ook opgespoor en nog &#8216;n verdagte is Woensdag gearresteer. Albei verdagtes, 26 en 28 jaar oud, is in aanhouding.&#8221; Die waarde van die juweliersware wat teruggevind is, beloop sowat R710 000. Dit is reeds aan die eienaars terugbesorg. &nbsp;