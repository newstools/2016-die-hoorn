Deur Garnett Wicomb DIE verhoor van twee mans van onderskeidelik Nigeri en Mosambiek, wat in November verlede jaar op die N1 buite Beaufort-Wes met tik ter waarde van sowat R27 miljoen in hegtenis geneem is, is Maandag in die Oudtshoorn Streekhof tot volgende jaar uitgestel. Benjamin Amalukwe (39), n Nigeri r, en Nebon Paul Matavele (20) van Mosambiek, is op 2 November 2015 met 77,5 kg Metamfetamien (tik) in hul besit in hegtenis geneem en word aangekla van die handeldryf in dwelms, alternatiewelik onwettige besit of gebruik van dwelms. n Lid van die polisie se honde-eenheid op Beaufort-Wes, ao Christiaan Koch, het getuig dat hy die betrokke aand aan diens was en n motor agtervolg wat verdag voorgekom het. Hy het getuig dat hy hulp ingeroep en die voertuig buite Beaufort-Wes van die pad getrek het. Die bestuurder, Benjamin Amalukwe, kon nie n rybewys toon nie en het vrywilliglik die kattebak van die motor oop gemaak. Hy het getuig dat hy n slegte reuk geruik het en die tik onder n mat en in die panele van die deure gevind. Volgens hom was dit die meeste dwelms waarop hy nog ooit op beslag gel het. Amalukwe het Maandag onder kruisverhoor getuig dat Koch nooit vir sy rybewys gevra het nie. Sy grondwetlike regte is ook nie aan hom voorgehou nie. Volgens hom het hy ook vir die eerste keer van die polisie bewus geword toe hy n motor met n sirene agter hulle opgemerk het. Die saak dien voor streeklanddros Mark van Wyngaardt. Adv RW Montana van Johannesburg verskyn vir Amalukwe en Matavele en Willem Vister is die aanklaer. Drie tolke verduidelik die hofverrigtinge aan die twee beskuldigdes wat sedert hul inhegtenisneming in aanhouding is. Die saak is vir verdere verhoor tot 16 Maart 2017 uitgestel.&nbsp;